PYTAGORIÁDA 
Súťažné úlohy školského kola 
44. ročník, školský rok 2022/2023 
KATEGÓRIA P3

1. V príklade:    26 + 5 + 5 + 5 +___+ 5 + 5 + 5 = 60   chýba jeden sčítanec. Napíšte ho. 

2. Juraj má šesť rokov a jeho hmotnosť je 25 kg. Jeho starký má o 54 rokov viac. Hmotnosť starkého 
je o 62 kg väčšia ako hmotnosť Juraja. Napíšte, koľko rokov má Jurajov starký. 

3. Napíšte číslo, ktoré chýba v rade čísel:      1, 3, 5, 7, 9, 11, ___, 15, 17. 

4. Vypočítajte: 222 – 200 – 12 – 2 

5. Na Jurkovej oslave bolo 12 detí. Každý pri príchode dostal 2 nafúknuté balóniky. Počas oslavy 
každému dieťaťu praskol jeden balónik. Koľko balónikov mali spolu všetky deti na konci oslavy? 

6. Chrobák Filomén má 12 nôh a má 5 súrodencov. Napíšte, koľko nôh majú Filoménovi súrodenci 
spolu. 

7. Napíšte výsledok príkladu:      6 + 15 + 1 + 25 + 14 

8. Mama kúpila Danke 3 páry nových ponožiek. Danka už mala v skrini 10 párov ponožiek. Koľko 
kusov ponožiek mala Danka po tom, ako si pridala nové ponožky k starým v skrini? 

9. Z číslic 2, 3, 5, 8 vytvorte najmenšie možné nepárne trojciferné číslo. Napíšte ho. 

10. Koľkokrát napíšeme číslicu 3 pri písaní všetkých čísel od 1 do 25? 

11. Napíšte výsledok príkladu:      66 – 5 – 16 + 20 

12. V školskej jedálni stáli Peter a Michal v rade na obed. Peter bol 13. odpredu a Michal bol 19. 
odpredu. Koľko detí stálo medzi Michalom a Petrom? 

13. V záhrade mala babka 14 stromov. Z polovice stromov už obrali úrodu, koľko stromov ešte majú 
obrať? 

14. Vypočítajte súčet výsledkov daných dvoch príkladov:  55 – 25 – 6    a     68 – 48 + 26

15. V prvej polici bolo 15 kníh, v druhej polici bolo o šesť kníh viac ako v prvej polici. Napíšte, koľko 
kníh bolo spolu na oboch policiach.