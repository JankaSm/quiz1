PYTAGORIÁDA 
Súťažné úlohy školského kola 
44. ročník, školský rok 2022/2023 
KATEGÓRIA P4 

1. Vypočítajte:      199 – 95 + 96 – 97 + 98 – 99 

2. Súčet dvoch čísel je 166, jeden zo sčítancov je 53. Napíšte, aký je druhý sčítanec. 

3. Napíšte výsledok súčtu v centimetroch:   2 m + 8 dm + 15 cm 

4. Počas dažďov napršalo na našu záhradu 169 litrov vody. Na druhý deň napršalo o 15 litrov vody 
menej. Koľko litrov vody napršalo za tieto dva dni? 

5. Napíšte výsledok príkladu:      275 + 169 – 75 – 69 + 270 + 71 – 71 –70 

6. Napíšte, aké číslo sa nachádza v „sčítacej“ pyramíde namiesto otáznika. 
(Súčet dvoch čísel v susedných okienkach je číslo v okienku nad nimi.) 
   ?
 __ 50
30 __ 25
 
7. Deti sa hrali s kockami a postavili hrad zo 126 kociek. Mali súpravu kociek, ktorá obsahovala 200 
rovnakých kociek. Koľko kociek nepoužili na stavbu hradu? 

8. Mamička rozdelila 35 orechov medzi tri svoje deti a štyri deti od susedov. Napíšte, koľko orechov 
dostalo každé dieťa, ak každé dostalo rovnako. 

9. Vypočítajte:      317 + 628 – 127 

10. Diaľkový medzinárodný autobus išiel z Viedne do Prahy so zastávkou v Bratislave a Brne. Vo Viedni 
nastúpilo do autobusu 23 cestujúcich. V Bratislave vystúpilo 15 cestujúcich a nastúpilo 16 
cestujúcich. V Brne vystúpilo o 5 cestujúcich viac ako v Bratislave a nastúpilo 10 cestujúcich. Koľko 
cestujúcich pokračuje týmto autobusom do Prahy? 

11. Žiaci, navštevujúci matematický krúžok, mali prvé stretnutie vo štvrtok. Nasledujúce stretnutie si 
naplánovali o 17 dní v cukrárni. Napíšte názov dňa, kedy sa najbližšie žiaci stretli? 

12. Napíšte písmeno, v ktorom je rozdiel najmenší: 
                A:    854 – 697          B:    749 – 417          C:    999 – 777 

13. Otecko zarobí mesačne 940 €, mamička 860 €, za nájomné za byt zaplatia168 €. Koľko € im 
zostane na ostatné výdavky? 

14. Štvrtáci išli do kina. V kine je len osem radov sedadiel. V prvom rade je 14 sedadiel, v druhom 15, 
treťom 16 a takto sa zvyšuje počet sedadiel až po posledný rad. Koľko sedadiel bolo v poslednom 
rade? 

15. Vypočítajte:      200 – 199 + 198 – 197 + 196 – 195