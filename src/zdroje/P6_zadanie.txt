PYTAGORIÁDA 
Súťažné úlohy školského kola 
44. ročník, školský rok 2022/2023 
KATEGÓRIA P6 

1.  Sedem chlapcov zo 6. A a jedenásť dievčat z vedľajšej triedy spolu pracovalo na jednom projekte. 
Každý z nich odpracoval rovnaký počet hodín na projekte. Spolu odpracovali 162 hodín. Napíšte, 
koľko hodín odpracovali spolu všetci chlapci. 

2. Napíšte výsledok príkladu:     15 + (3 – 2) . 18 + 4 . 3 – 2 + 3 . (7 – 5) 

3. Vypočítajte a výsledok napíšte v metroch: 3 km 50 m + 50 m 300 cm + 12 000 cm 

4. Napíšte, koľko obdĺžnikov je na obrázku: 
 _______
|   |   |
---------
|   |   |
---------
|   |   |
---------
 
5. Na ciferníku hodín celé čísla označujú počet hodín. A to 1, 2, 3, ..., 12 hodín. Vypočítajte súčet 
všetkých čísel označujúcich počet hodín, ktoré sa nachádzajú na ciferníku hodín. 

6. Vypočítajte:     (84 – 83) . (85 – 83) . (86 – 83) . (57 – 53) . (58 – 53) + (2 + 6) 

7. Ak predvčerom bol piatok, aký deň bude o šesť dni od dnes? Napíšte jeho názov. 

8. Peter s Marekom sa hrali hru s dvoma hracími kockami. Víťaz bol ten, ktorý dostal po hode dvoma 
kockami najväčší súčet. Napíšte, najviac koľko bodov mohol hodiť na jeden krát víťaz. 

9. Nákladné auto s nosnosťou 1,5 ton odvezie 520 tehál. Koľko tehál odvezie auto s nosnosťou 7,5 ton? 

10. Napíšte súčet výsledkov, ktoré sú správne vyriešené: 
     A:   1 220 – 210 – 200 – 199 – 198 – 197 = 213 
     B:   300 – (50 . 4 + 100) + 560 = 560 
     C:   510 – 99 – 98 + 123 – 147 = 289 

11. Napíšte súčet cifier najväčšieho prirodzeného čísla, ktoré je väčšie ako 134 a zároveň je menšie 
ako trojnásobok čísla 80. 

12. V predajni s obuvou predávajú pár čižiem za 75 €, ale ak si kúpite dva páry, tak každý pár stojí 
o 3 € menej. Koľko € zaplatíme za dva páry čižiem? 

13. Mamička spotrebuje na vianočný koláč pre šesť osôb 6 vajec, 500 g múky a jedno 250 g maslo. 
Koľko gramov múky spotrebuje, ak upečie koláč pre 18 osôb? 

14. Ak sčítam tri čísla, dostanem výsledok 119. Súčet prvého a druhého čísla je 40, súčet prvého 
a tretieho čísla je 90. Napíšte najväčšie z čísel, pre ktoré platia uvedené vlastnosti. 

15. Napíšte číslicu, ktorá sa nachádza na pozícii stoviek vo výsledku príkladu: 
                          252 + 358 – 251 + 768 – 357 + 100 – 767